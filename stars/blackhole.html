<div class="container">

    <header class="major">
        <h2>Чорна діра</h2>

    </header>
    <div class="row">
        <section class="9u">

            <p>Чорна діра — астрофізичний об'єкт, який створює настільки потужну силу тяжіння, що жодні, як завгодно швидкі
                частинки, не можуть покинути його поверхню, в тому числі світло.</p>

            <p>Термін запровадив Джон Арчибальд Вілер наприкінці 1967 року.</p>

            <p>Загальна теорія відносності передбачає, що достатньо компактна маса буде деформувати простір-час, утворюючи чорну
                діру. Навколо чорної діри існує математично визначена поверхня, що називається горизонтом подій, яка визначає точку,
                з якої вже немає повернення. Вона називається «чорною», тому що поглинає все світло, що потрапляє на горизонт,
                нічого не відбиваючи, подібно до абсолютно чорного тіла в термодинаміці. Квантова механіка передбачає, що чорні діри
                випромінюють подібно до чорного тіла зі скінченною температурою. Ця температура обернено пропорційна до маси чорної
                діри, роблячи важкими спостереження цього випромінювання для чорних дір зоряних мас та вище.</p>

            <p>
                Очікується, що чорні діри зоряних мас утворюються, коли у зорі масою понад 10 мас Сонця закінчується джерела
                енергії. В ядрі виникають умови, коли нейтрон стає стабільною часткою. За таких умов значна частина електронів
                поєднується з вільними протонами. Таким чином, тиск виродженого електронного газу не в змозі більше утримувати
                рівновагу зорі. Ядро колапсує і набуває густини, що близька до густини атомного ядра. Падіння зовнішніх шарів на
                ядро призводить до спалаху наднової та скидання зовнішніх шарів у навколишній простір. Якщо маса утвореної
                нейтронної зорі залишається більшою за межу Опенгеймера—Волкова, то тиск виродженого нейтронного газу не може
                підтримувати рівновагу й відбуватиметься подальший колапс. Густина енергії у ядрі при цьому прямує до
                нескінченності. Після того, як чорна діра утворилася, вона може продовжувати рости, абсорбуючи масу з навколишнього
                середовища. Абсорбуючи інші зорі та зливаючись з іншими чорними дірами, можуть утворитися надмасивні чорні діри з
                масами порядку мільйонів мас Сонця. Загальноприйняте, що надмасивні чорні діри існують в центрах більшості галактик.
            </p>
        </section>
        <section class="3u stats">
            <h4>Характеристики</h4>

            <div class="table-wrapper">
                <table class="alt">
                    <thead>
                    <tr>
                        <th>Name</th>
                        <th>Value</th>
                    </tr>
                    </thead>
                    <tbody>
                    <tr>
                        <td>T</td>
                        <td>110K</td>
                    </tr>
                    <tr>
                        <td>L</td>
                        <td>~500 LSol</td>
                    </tr>
                    </tbody>
                </table>
            </div>
        </section>
    </div>
</div>