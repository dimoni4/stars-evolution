<div class="container">

    <header class="major">
        <h2>Сверхновая</h2>

    </header>

    <a href="#" class="image fit"><img src="../images/pic07.jpg" alt=""/></a>

    <div class="row">
        <section class="9u">

            <p>Планетарна туманність — астрономічний об'єкт, що складається з іонізованої газової оболонки й центральної зірки,
                білого карлика. Планетарні туманності утворюються внаслідок скидання зовнішніх шарів червоних гігантів з масою 2,5—8
                сонячних на завершальній стадії їхньої еволюції. Планетарна туманність — швидкоплинне явище, що триває лише кілька
                десятків тисяч років, тоді як зірка існує мільярди років. В наш час у Чумацькому Шляху відомо близько 1500
                планетарних туманностей</p>

            <p>Процес утворення планетарних туманностей, разом зі спалахами наднових, відіграє важливу роль в хімічній еволюції
                галактик, викидаючи в міжзоряний простір речовину, збагачену важкими елементами — продуктами зоряного нуклеосинтезу
                (в астрономії важкими вважають усі елементи, за винятком продуктів первинного нуклеосинтезу Великого вибуху — водню
                і гелію, зокрема, вуглець, азот, кисень і кальцій).</p>

            <p>Останніми роками за допомогою знімків, отриманих космічним телескопом Габбл, вдалося з'ясувати, що багато планетарних
                туманностей мають дуже складну й своєрідну структуру. Попри те, що приблизно п'ята частина з них має кулясту форму,
                більшість не має ніякої симетрії. Механізми, завдяки яким утворюється таке розмаїття форм, до кінця не з'ясовано.
                Вважається, що велику роль у цьому можуть грати взаємодія зоряного вітру у подвійних зорях, магнітного поля і
                міжзоряного середовища.</p>

            <p>
                Типова планетарна туманність має середню протяжність в один світловий рік і складається з сильно розрідженого газу
                щільністю близько 1000 частинок на см³, що значно менше в порівнянні, наприклад, з щільністю атмосфери Землі, але
                приблизно в 10-100 разів більше, ніж щільність міжпланетного простору на відстані орбіти Землі від Сонця. Молоді
                планетарні туманності мають найбільшу щільність, що іноді досягає 106 частинок на см³. У міру старіння туманностей
                їхнє розширення приводить до зменшення щільності.
            </p>

            <p>Випромінювання центральної зірки нагріває гази до температури 10 000 K. Парадоксально, що температура газу нерідко
                підвищується із збільшенням відстані від центральної зірки. Це відбувається з тієї причини, що чим більшою енергією
                володіє фотон, тим менш ймовірно, що він буде поглинений. Тому у внутрішніх областях туманності поглинаються
                малоенергетичні фотони, а ті що залишилися володіють високою енергією і поглинаються в зовнішніх областях,
                викликаючи зростання їхньої температури.</p>

            <p>Туманності можна розділити на бідних матерією і бідних випромінюванням. Згідно з цією термінологією, в першому
                випадку туманність не володіє достатньою кількістю матерії для поглинання всіх ультрафіолетових фотонів, що
                випромінюються зіркою. Тому видима туманність повністю іонізована. У другому ж випадку центральна зірка випускає
                недостатньо ультрафіолетових фотонів, щоб іонізувати весь навколишній газ, і іонізаційний фронт переходить в
                нейтральний міжзоряний простір.</p>

        </section>
        <section class="3u stats">
            <h4>Характеристики</h4>

            <div class="table-wrapper">
                <table class="alt">
                    <thead>
                    <tr>
                        <th>Name</th>
                        <th>Value</th>
                    </tr>
                    </thead>
                    <tbody>
                    <tr>
                        <td>T</td>
                        <td>110K</td>
                    </tr>
                    <tr>
                        <td>L</td>
                        <td>~500 LSol</td>
                    </tr>
                    </tbody>
                </table>
            </div>
        </section>
    </div>
</div>