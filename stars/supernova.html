<div class="container">

    <header class="major">
        <h2>Наднова</h2>

    </header>
    <div class="row">
        <section class="9u">
            <p>Наднова — зоря, світність якої збільшується за кілька днів у мільярди разів закінчує своє життя грандіозним вибухом.
                Спалахи наднових — досить рідкісне явище. У нашому Чумацькому Шляху вони спостерігаються приблизно раз на 500 років,
                хоча очікуваний проміжок між спалахами — 50±25 років. Завдяки високій світності наднові спостерігають в інших
                галактиках. Вибух можна спостерігати протягом тижнів або місяців. На короткий час наднова засвічує всю галактику, в
                якій вона розташована</p>

            <p>Після спалаху Нової чи Наднової залишається ядро, у якому відсутнє джерело енергії. Така зоря поступово зменшує свій
                радіус і світить тільки завдяки гравітаційному стисненню — потенціальна енергія зорі перетворюється на тепло. При
                стисненні маса залишається сталою, тому збільшується густина, і зоря перетворюється на білого карлика.</p>

            <p>Для позначення наднових астрономи застосовують таку систему:
            </p>
            <ul>
                <li>літери SN (від лат. SuperNova)</li>
                <li>рік відкриття</li>
                <li>порядковий номер наднової у цьому році, який кодується латинськими літерами (лат. a, b, ... z, aa, ab, ...)</li>
            </ul>

            <p>
                Наприклад, SN 1997cj позначає наднову, відкриту 1997 року 88-ою за ліком.
            </p>

            <p>Є декілька різних типів наднових і два різних шляхи їх виникнення. Класифікація наднових здійснюється за їх
                спектрами:</p>
            <ul>
                <li>І — У спектрі під час вибуху немає ліній водню. Криві блиску майже однакові, різниця між ними виявляється на
                    пізніх стадіях спалаху:
                </li>
                <li>Ia — у максимумі блиску спостерігається лінія одноразово іонізованого кремнію на довжині хвилі 615 нм. Ця
                    лінія має лабораторну довжину хвилі 635,5 нм і зазнає блакитного зсуву. Також у спектрі виділяються лінії
                    заліза. Спалах пов'язують із досягненням білим карликом межі Чандрасекара (1,4M☉). Джерелом випромінювання є
                    бета-розпад нікелю-56 у кобальт-56 і далі у залізо-56.
                </li>
                <li>Ib — у спектрі спостерігається лінія неіонізованого гелію на довжині хвилі 587,6 нм і слабка лінія поглинання
                    кремнію на 615 нм. Попередники наднових типів Ib i Ic втрачають більшу частину зовнішньої водневої оболонки
                    внаслідок сильного зоряного вітру або взаємодії з зорею-компаньйоном. В їх спектрах помітні лінії кисню, кальцію
                    та магнію. Наднові цих типів можуть буть джерелами гамма-спалахів. Наднові типу Ib вважаються колапсуючими
                    масивними зорями типу Вольфа-Райє.
                </li>
                <li>
                    Ic — слабкі або відсутні лінії гелію і слабка лінія поглинання кремнію на 615 нм.
                </li>
                <li>Id — підтип виділяється дуже зрідка.</li>
                <li>II — У спектрі є лінії водню, криві блиску різноманітніші. Спалахи наднових другого типу пов’язують із завершенням еволюції одиночної масивної зорі, оболонка якої складається здебільшого з водню. Маса скинутої оболонки становить від кількох десятих до 10 M☉. Унаслідок колапсу ядра утворюється нейтронна зоря:</li>
                <li>IIP — на кривій блиску спостерігається плато</li>
                <li>IIL — зоряна величина лінійно спадає з часом</li>
                <li>IIn — спектральні лінії вузькі (у інших типів наднових ширина ліній становить кілька тисяч км/с).</li>
                <li>IIb — спектр є комбінацією спектрів наднових типів II i Ib.</li>
            </ul>
            <p>В обох типах наднових вибух викидає багато або навіть усю речовину зорі зі значною швидкістю.</p>
        </section>
        <section class="3u stats">
            <h4>Характеристики</h4>

            <div class="table-wrapper">
                <table class="alt">
                    <thead>
                    <tr>
                        <th>Назва</th>
                        <th>Значення</th>
                    </tr>
                    </thead>
                    <tbody>
                    <tr>
                        <td>T</td>
                        <td>110K</td>
                    </tr>
                    <tr>
                        <td>L</td>
                        <td>~500 LSol</td>
                    </tr>
                    </tbody>
                </table>
            </div>
        </section>
    </div>
</div>
